---
layout: post
title: "Elkerülni a fejfájást"
date: 2024-08-18
excerpt_separator: <!--more-->
---

Szeretem megmenteni magam a fejfájástól. Ezért is tanulok folyamatosan, hogy az elém kerülő feladatokat minél olajozottabban tudjam megoldani. Na ez az, ami nagyon nem sikerült a minap…

Sürgős segítségre volt szükségem az egyik csapatunk tagjaitól. Írtam nekik a közös chat-en, viszont belátható időn belül senki nem reagált. Ekkor vettem fel a telefont, hívtam fel egyiküket, és kértem meg immár szóban a feladat elvégzésére: küldjön ki egy fontos leírást e-mail-ben.

Letettem a telefont, majd koppantam, hogy sajnos csak feladatot adtam, nem leszállítandót, mint azt az Onlife podcastjában megtanultam. Fogalmam sem lehetett sajnos, hogy az illető elvégezte-e a megbeszélt munkát. Nem kértem meg ugyanis pl. hogy engem is csatoljon be a kiküldendő levélbe. Így egy negyed órás fejfájás, idegeskedés után sikerült csak információt szereznem arról, hogy a kritikus e-mail kiment-e már.

Legközelebb megpróbálom jobban hasznosítani a tanultakat.

A [vonatkozó podcast rész](https://www.onlifekor.hu/p/nem-feladatok-leszallitandok-672?r=3og8mi&utm_campaign=post&utm_medium=web), amit egyébként melegen ajánlok.
