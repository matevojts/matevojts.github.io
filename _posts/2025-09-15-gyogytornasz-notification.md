---
layout: post
title: "Gyógytornász - értesítő"
date: 2025-09-15
excerpt_separator: <!--more-->
---

A gyógytornászom figyelmeztetett, ha a munkaidőmben nem tudok elég fókuszt helyezni a tartásom javítására, akkor továbbra sem fogok tudni komoly eredményt elérni az egészségi állapotom javításában.

A munkám során olyan komoly fókuszáltsággal szoktam dolgozni, ami nem engedte azt, hogy rendszeresen szabad agyi kapacitásom maradjon, amit a tartásomra való odafigyelésre tudok szánni.

Eddig. <!--more-->

Jól akarok lenni, ahhoz pedig cselekedni kell, ráadásul itt még a recept is megvan: hangyányit kevesebb munka fókusz, apró emlékeztetők hada pedig a tartásjavításra.

Szinte minden értesítés ki van kapcsolva mind a telefonomon, mind a laptopomon, így segítve a fókuszálást, amit meg kéne törni valahogy. Pont erre való az értesítés, nem?

AI elő: hogy lehet 5 percenként értesítést küldeni magamnak Mac-en, ami csak akkor megy, amikor nincs lezárva a kijelző?

Hammerspoon és egy egyszerű script lett a válasz.

Ráadásul még egy kis finomítás is belefért: elsőre csak hanghatás jött, látható értesítés nem. Pikpakk rájöttem, hogy ez így még jobb is, hiszen kisebb a zavarás, de pont elég ahhoz, hogy megfeszítsem a szükséges izmokat, másokat pedig ellazítsak.

A nem túlzásba vitt értesítések igenis hasznosak: azért szólnak nekem, mert valami valóban fontosra kell figyelnem.

Remélem egy idő után már szükségem se lesz rá, és az agyam tudja majd magától a dolgát.