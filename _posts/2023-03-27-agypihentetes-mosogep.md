---
layout: post
title:  "Agypihentetés a mosógéppel"
date:   2023-03-27
excerpt_separator: <!--more-->
---
A napi teendőm listáján ott figyel egy `Agypihentetés` elem (is).

Ilyenkor felteszem az [ipari fülvédő](https://www.magictools.hu/magic-tools-webaruhaz-struktura/fejvedelem/hallasvedelem-2/fultok/pw43-komfort-fultok)met, hogy kizárjak minden zajt, leülök általában az ágyamra, becsukom a szemem, és negyven szép lassú levegővételen át megpróbálok csak a légzésemre, a testemre figyelni, és kizárni minden más gondolatot a fejemből.

Általában nap közepén szoktam agypihentetni, hogy az addig felgyűlt feszültség, újdonságok, történések tudjanak ülepedni kicsit. Ezáltal a délutánt frissebben, fejfájás nélkül tudom kezdeni. Sokkal produktívabb vagyok így.

Eddig a megszokott napi rutin.<!--more-->

Fel kell(ene) ismerni azonban azokat a helyzeteket is, amikor máshogy is megélhető ez az agypihentetés, az eredeti metódust kicsit megtekerve is elérem a célomat vele.

Ez történt a minap, amikor a fürdőszobába vetődtem nap közben, ahol éppen dolgozott az elöltöltős mosógépünk. Egy pillanatig megigézve bámultam a pörgő színes ruhadarabokat. Mikor rájöttem, hogy már másodpercek óta csodálom a látványt gyorsan cselekedtem: a kilépős törölközőnket összehajtogatva a mosógép elé tettem, leültem rá, és hagytam magam továbbra is elveszni a kavalkádban.
Továbbfűztem a helyzetet, felismerve, hogy ez bizony tökéletes lesz a napi agypihentetésemre: indult a légző gyakorlat, és a gondolatok elengedése.

Az i-re a pontot pedig az tette fel, amikor a fázós kezemet meg tudtam melengetni a gépben lötyögő langyos víztől átmelegedett üveg ajtóra téve. Pompás volt!

A tanulságom pedig, hogy gyors helyzetfelismeréssel és cselekvéssel a napi rutintól eltérve is el tudom érni a céljaimat.

Legközelebb is le fogok ülni a mosógép elé.

*Originally posted on [LinkedIn](https://www.linkedin.com/posts/matevojts_a-napi-teend%C5%91m-list%C3%A1j%C3%A1n-ott-figyel-egy-agypihentet%C3%A9s-activity-7046124296951214080-EifF?utm_source=share&utm_medium=member_desktop)*
