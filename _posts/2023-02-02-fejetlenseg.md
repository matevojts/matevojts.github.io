---
layout: post
title:  "Fejetlenség"
date:   2023-02-02
excerpt_separator: <!--more-->
---
A feleségem épp munkát keres, vele esett meg az alábbi történet, ami mellett nem tudtam szó nélkül elmenni.

Legfőképpen azért, mert ha az alábbi történet annál a cégnél esne meg, ahol én is dolgozom biztos vagyok benne: én lennék az egyik első, aki elkezdeném kongatni a vészharangot.<!--more-->

A munkakeresős történet pár pontban:

- A kedvesem talál egy olyan pozíciót, ami tökéletesen rá van szabva. A pozi már hónapok óta kint van publikusan.
- Van ismerős, aki ott dolgozik. Beszélnek telefonon, és megerősíti neki: nagyon is kellene az ember, szerinte szívesen látnák őt.
- Elküldi a jelentkezését.
- 24 órán belül jön egy sablon 2 mondatos elutasító e-mail!
- Felhívja a kontaktot, hogy érdeklődjön: betöltötték-e a pozíciót az elmúlt 2 hétben, vagy miért utasították el? Kiderül, hogy továbbra is nyitott a pozi, és ismét megerősítik, hogy szükség lenne a feleségemre, de nem tudják a válasz e-mail miért ment ki.
- A kontakt továbbítja a kedvesem CV-jét direktben egy illetékesnek a cégen belül.
- Behívják egy online interjúra a kedvest.
- Az online interjú kezdése előtt 15 perccel lemondják az beszélgetést, mondván, hogy annyi melójuk van, hogy ki sem látszanak belőle, most erre nem érnek rá. Egy olyan eseményre hivatkoznak, ami hónapokkal ezelőtt kőbe volt már vésve, szóval pontosan tudtak a létezéséről, mikor az interjú időpontot adták.
- Ezek után sem ajánlanak föl neki az interjú pótlására időpontot, hanem a feleségem kérdez rá, hogy mi a következő lépés, amire azt a választ kapja, hogy az esemény után keresni fogják.
- Az esemény után eltelik másfél hét, és még mindig nem keresik.

Szerinted mit üzen ezzel a hozzáállással az adott cég?

Szerintem azt, hogy óriási a fejetlenség, szervezetlenség. Ezzel elpazarolnak egy csomó jó lehetőséget is, hiszen gondolom, nem az én feleségem az egyetlen, aki segíthetne nekik ezt a katyvaszt kitisztázni, de random elutasító e-maileket kap.

Ha te ilyen helyen dolgozol, hovatovább döntéshozó, esetleg tulajdonos vagy egy ilyen cégben: szerinted meddig képes egy cég ilyen módon működni és (akár a fizetésedre, akár az osztalékodra) pénzt termelni? Vagy jól van ez így?

*Originally posted on [LinkedIn](https://www.linkedin.com/posts/matevojts_a-feles%C3%A9gem-%C3%A9pp-munk%C3%A1t-keres-vele-esett-activity-7026871934592135168-ppp8?utm_source=share&utm_medium=member_desktop)*
